<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>lapaci_prachu-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="lapaci_prachu-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola">Nula</p>
			<p class="MLP_text_bez1radku">Byla to ta nejhorší chvíle jejího života, tedy kromě všech ostatních. Byla to ta nejhorší chvíle mého života, tedy kromě všech ostatních. Kromě těch, co už byly za mnou a&#160;mávaly mi s&#160;výrazem spokojenosti z&#160;dobře odvedené práce, a&#160;kromě těch, co se na mě těšily, přešlapovaly nedočkavostí, vyhlížely mě s&#160;vytrčenými bradami a&#160;s&#160;doširoka se rozevírající náručí.</p>
			<p class="MLP_text">Jenže legrace je, že zvyknout se dá opravdu na všechno. A&#160;tak vás to po čase začne tak nějak nudit. Přestanete se třást strachy, přestanete si hlodat nehty z&#160;nervozity a&#160;na tu facku nastavíte tvář, ještě prstem ukážete, kam si to štiplavé požehnání přejete tentokrát, ó&#160;ano, prosím, ještě, ještě, plesk z&#160;jedné strany, plesk z&#160;druhé. A&#160;pokud to dost nezabolí, pokud vás to nezaskočí, nepřekvapí, nepodlomí nohy, nekopne do slabin, nesvrhne na zem, nepřizabije a&#160;nepřidupne vám to krk, jste dokonce lehce zklamaní. To bylo všechno…? Vážně&#160;– tohle? Nic lepšího neumíš? Pche a&#160;palec dolů.</p>
			<p class="MLP_text">Tohle byla ale ta nejhorší chvíle mého života. S&#160;přehledem. Na plné čáře. Bez debat. Tedy kromě těch ostatních, to dá rozum.</p>
			<p class="MLP_text">Prázdným jevištěm znějí unavené bicí, ba-dam tsss, odklízím se ze scény a&#160;zhasínám poslední rozblikanou zářivku.</p>
		</div>
</body>
</html>