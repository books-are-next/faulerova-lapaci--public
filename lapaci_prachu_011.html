<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Čtyři">
    <meta name="apple-mobile-web-app-capable" content="yes">
    <title>Čtyři</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Lucie Faulerová: Lapači prachu">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Lapači prachu">
    <meta property="og:title" content="Lapači prachu">
    <meta property="og:type" content="book">
    <meta property="og:book:author" content="Lucie Faulerová">
    <meta property="twitter:title" content="Lucie Faulerová: Lapači prachu">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./lapaci_prachu_010.html">
    <link rel="next" href="./lapaci_prachu_012.html">
    <meta name="nb-order" content="7">
    <link rel="self" href="lapaci_prachu_011.html">
    <meta name="nb-identifier" content="faulerova-lapaci-prachu-81a97e7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3239" data-nb-chars="18645">
    <nav role="doc-toc">
      <ul class="plain section">
        <li><a href="lapaci_prachu_005.html">Věnování</a></li>
        <li><a href="lapaci_prachu_006.html">Báseň</a></li>
        <li><a href="lapaci_prachu_007.html">Nula</a></li>
        <li><a href="lapaci_prachu_008.html">Jedna</a></li>
        <li><a href="lapaci_prachu_009.html">Dvě</a></li>
        <li><a href="lapaci_prachu_010.html">Tři</a></li>
        <li><a href="lapaci_prachu_011.html">Čtyři</a></li>
        <li><a href="lapaci_prachu_012.html">Pět</a></li>
        <li><a href="lapaci_prachu_013.html">Šest</a></li>
        <li><a href="lapaci_prachu_014.html">Sedm</a></li>
        <li><a href="lapaci_prachu_015.html">Osm</a></li>
        <li><a href="lapaci_prachu_016.html">Osm a&nbsp;půl</a></li>
        <li><a href="lapaci_prachu_017.html">Ediční poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./lapaci_prachu_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">Čtyři</span></h1>
        <section>
          <p class="chunk" data-nb-ref-number="2" data-nb-words="2" data-nb-chars="18"><span class="idea" data-nb-ref-number="2" id="idea2" data-nb-words="2" data-nb-chars="18">„Novotný, prosím?“</span></p>
          <p class="chunk" data-nb-ref-number="3" data-nb-words="17" data-nb-chars="93"><span class="idea" data-nb-ref-number="3" id="idea3" data-nb-words="17" data-nb-chars="93">Ucítila bušit srdce až&nbsp;v&nbsp;krku, slyším už&nbsp;lehce pod parou vypravěče a&nbsp;vyprsknu nad tím smíchy.</span></p>
          <p class="chunk" data-nb-ref-number="4" data-nb-words="4" data-nb-chars="21"><span class="idea" data-nb-ref-number="4" id="idea4" data-nb-words="4" data-nb-chars="21">„Haló? Je&nbsp;tam někdo?“</span></p>
          <p class="chunk" data-nb-ref-number="5" data-nb-words="8" data-nb-chars="47"><span class="idea" data-nb-ref-number="5" id="idea5" data-nb-words="8" data-nb-chars="47">„Ucítila bušit srdce až&nbsp;v&nbsp;krku, taková blbost.“</span></p>
          <p class="chunk" data-nb-ref-number="6" data-nb-words="4" data-nb-chars="21"><span class="idea" data-nb-ref-number="6" id="idea6" data-nb-words="4" data-nb-chars="21">„Cože??? Kdo je&nbsp;tam?“</span></p>
          <p class="chunk" data-nb-ref-number="7" data-nb-words="33" data-nb-chars="184"><span class="idea" data-nb-ref-number="7" id="idea7" data-nb-words="33" data-nb-chars="184">Seděla jsem na&nbsp;podlaze v&nbsp;obýváku a&nbsp;držela si&nbsp;u&nbsp;ucha telefon. Poslouchám otázky na&nbsp;to, kdo jsem, dokud ho&nbsp;to&nbsp;nepřestane zajímat. Pak jen cvak a&nbsp;nic. Každýho to&nbsp;nakonec přestane zajímat.</span></p>
          <p class="chunk" data-nb-ref-number="8" data-nb-words="119" data-nb-chars="667"><span class="idea" data-nb-ref-number="8" id="idea8" data-nb-words="119" data-nb-chars="667">Po&nbsp;dalším kole mi&nbsp;už&nbsp;telefon zvedne jen jeden, a&nbsp;to aby mě&nbsp;poslal do&nbsp;prdele. Žádný z&nbsp;nich se&nbsp;mnou nechce mluvit, protože nepotřebuje znát cestu, protože nepotřebuje vědět, jaké bude zítra počasí. Odložím list šampionů posledních dní s&nbsp;dvakrát podtrženou volačkou pro utajení volajícího čísla v&nbsp;horním řádku. To&nbsp;abych nezapomněla. Co&nbsp;by&nbsp;mi&nbsp;asi řekli? Ahoj, jak ti&nbsp;mohu pomoci? Co&nbsp;by&nbsp;řekli, kdybych se&nbsp;ozvala? Kdybych je&nbsp;poprosila, ať&nbsp;se&nbsp;mnou mluví, ať&nbsp;mi&nbsp;vyprávějí pohádku, ať&nbsp;mi&nbsp;řeknou něco strašně hloupýho, ať&nbsp;mi&nbsp;řeknou, co&nbsp;celý den dělali a&nbsp;co budou dělat teď, co&nbsp;kdybych škemrala, ať&nbsp;mi&nbsp;vyprávějí, co&nbsp;by&nbsp;dělali se&nbsp;mnou, se&nbsp;mnou, se&nbsp;mnou, co, kdyby mě&nbsp;měli u&nbsp;sebe?</span></p>
          <p class="chunk" data-nb-ref-number="9" data-nb-words="468" data-nb-chars="2651"><span class="idea" data-nb-ref-number="9" id="idea9" data-nb-words="468" data-nb-chars="2651">Mobil držím před sebou, palcem listuju adresářem a&nbsp;zastavím se&nbsp;na&nbsp;Jakubově jménu. Jakub Pošta. Když jsme spolu telefonovali, ohlašoval se&nbsp;„haló, tady Pošta“ a&nbsp;já mu&nbsp;říkala „haló, tady informace“. Přišlo nám to&nbsp;asi vtipné. Odhodím telefon, udělá na&nbsp;parketách přemet ke&nbsp;stínu v&nbsp;rohu místnosti, zřejmě k&nbsp;mému vypravěči, který si&nbsp;na&nbsp;mě&nbsp;ukazuje prstem a&nbsp;směje se, až&nbsp;se&nbsp;za&nbsp;břicho popadá. Fakt mi&nbsp;tě&nbsp;je&nbsp;líto, Anno, fakt jo. Přitáhnu si&nbsp;nohou kočkový popelník a&nbsp;típnu nedokouřenou cigaretu. Zapalovač cvak-cvak a&nbsp;letí za&nbsp;telefonem. Zajedu si&nbsp;rukou pod triko. Jste to, co&nbsp;nosíte. Jsem vetchej hadr, bez barvy a&nbsp;bez tvaru, co&nbsp;ztratil&nbsp;– dávno, předávno, možná ještě dřív, než ho&nbsp;sešili&nbsp;– krásu i&nbsp;funkci. Vyjedu po&nbsp;břiše nahoru. Zašátrám po&nbsp;hrudníku, prsa si&nbsp;jedno po&nbsp;druhém hravě schovám do&nbsp;dlaně, až&nbsp;mě&nbsp;překvapí, jak jsou malá. Palec se&nbsp;mi&nbsp;zastaví na&nbsp;bradavce. Stisknu ji&nbsp;mezi prsty a&nbsp;chvíli tak zůstanu. Druhá ruka mi&nbsp;skoro samovolně sjede do&nbsp;kalhotek, opatrně, jako by&nbsp;se&nbsp;bála, co&nbsp;tam na&nbsp;ni&nbsp;čeká, jako by&nbsp;zapomněla, co&nbsp;tam je. Opřu si&nbsp;temeno hlavy o&nbsp;stěnu. Připrav se, ke&nbsp;startu, teď. Až&nbsp;na&nbsp;pár prvních záchvěvů, kdy jsem byla spíš překvapená, že&nbsp;disponuji klitorisem, než vzrušená, to&nbsp;se&nbsp;mnou nic nedělalo. Atletická postava Ghaňana nebo Keňana nebo Somálce sprintuje po&nbsp;dráze, svaly na&nbsp;stehnech skáčou, převislý spodní ret se&nbsp;chvěje, ale dochází mu&nbsp;dech, protože cílová páska nikde. Zavřela jsem oči a&nbsp;myslela na&nbsp;jeden z&nbsp;hlasů. Myslela na&nbsp;to, co&nbsp;mi&nbsp;všechno šeptá, ale nešlo si&nbsp;představit jeho ruce, nešlo si&nbsp;představit jeho pach a&nbsp;najednou jsem si&nbsp;uvědomila, že&nbsp;ten hlas se&nbsp;z&nbsp;mojí hlavy zatím ztratil. Už&nbsp;jsem si&nbsp;na&nbsp;něj nevzpomněla. Nešlo si&nbsp;ho&nbsp;znovu vybavit. Rozčilovalo mě, že&nbsp;se&nbsp;nic neděje, nevěděla jsem, koho si&nbsp;představit, a&nbsp;tak jsem zas viděla tu&nbsp;tvář, viděla jsem ta&nbsp;ústa, na&nbsp;chvíli jsem je&nbsp;snad i&nbsp;cítila. Štípla jsem se&nbsp;do&nbsp;bradavky, zajíkla se, odlepila se&nbsp;od&nbsp;stěny a&nbsp;prudce se&nbsp;předklonila. Otevřela jsem oči a&nbsp;měla pocit, jako kdyby se&nbsp;všechno zastavilo. Jen na&nbsp;chvíli, jen na&nbsp;chviličku, ale zastavilo. Jako bych se&nbsp;vynořila z&nbsp;vody, kde jsem minuty zadržovala dech. Zadívala jsem se&nbsp;na&nbsp;vypravěče, který jako by&nbsp;sám zaraženě čekal, co&nbsp;se&nbsp;bude dít, jako by&nbsp;se&nbsp;chystal podat mi&nbsp;ruku, ale já&nbsp;už&nbsp;padala zpět. Praštila jsem se&nbsp;do&nbsp;zad o&nbsp;stěnu, a&nbsp;protože jsem na&nbsp;poslední chvíli zaklonila hlavu, i&nbsp;do temene. Anno, do&nbsp;prdele, proboha, prostě nemysli na&nbsp;nic, prosím, jen si&nbsp;to&nbsp;udělej. Udělej a&nbsp;běž spát. Zrychlila jsem tempo, soustředěně kmitala prostředníčkem mezi nohama a&nbsp;hnětla si&nbsp;kůži po&nbsp;celém těle. Jenže čím víc jsem se&nbsp;usilovně snažila koncentrovat jen na&nbsp;jediný cíl, čím zuřivější byly moje pohyby, tím víc se&nbsp;mi&nbsp;zaplňovala hlava, tím hůř to&nbsp;šlo.</span></p>
          <p class="chunk" data-nb-ref-number="10" data-nb-words="35" data-nb-chars="209"><span class="idea" data-nb-ref-number="10" id="idea10" data-nb-words="35" data-nb-chars="209">Jakubovy rty líbaly přesně tak, jak zněl jeho hlas. Stejně překvapivě a&nbsp;zároveň samozřejmě, měkčeji, než jaký budily dojem. Suše, ale hebce. O&nbsp;tom polibku jste tak nějak věděli ještě chvíli po&nbsp;tom, co&nbsp;odezněl.</span></p>
          <p class="chunk" data-nb-ref-number="11" data-nb-words="10" data-nb-chars="60"><span class="idea" data-nb-ref-number="11" id="idea11" data-nb-words="10" data-nb-chars="60">Jako když cítíte rezonanci, ale samotný zvuk už&nbsp;slyšet není.</span></p>
          <p class="chunk" data-nb-ref-number="12" data-nb-words="10" data-nb-chars="51"><span class="idea" data-nb-ref-number="12" id="idea12" data-nb-words="10" data-nb-chars="51">Jako když vám ulpí mastný film ze&nbsp;šlehačky na&nbsp;puse.</span></p>
          <p class="chunk" data-nb-ref-number="13" data-nb-words="5" data-nb-chars="30"><span class="idea" data-nb-ref-number="13" id="idea13" data-nb-words="5" data-nb-chars="30">Jako čmouha na&nbsp;zamlženým skle.</span></p>
          <p class="chunk" data-nb-ref-number="14" data-nb-words="4" data-nb-chars="26"><span class="idea" data-nb-ref-number="14" id="idea14" data-nb-words="4" data-nb-chars="26">Jako když sfouknete sirku.</span></p>
          <p class="chunk" data-nb-ref-number="15" data-nb-words="13" data-nb-chars="67"><span class="idea" data-nb-ref-number="15" id="idea15" data-nb-words="13" data-nb-chars="67">S&nbsp;rukou v&nbsp;kalhotkách a&nbsp;druhou za&nbsp;krkem jsem se&nbsp;ukolébala k&nbsp;spá­nku.</span></p>
        </section>
        <section>
          <p class="chunk" data-nb-ref-number="16" data-nb-words="71" data-nb-chars="422"><span class="idea" data-nb-ref-number="16" id="idea16" data-nb-words="71" data-nb-chars="422">Chvíli jsem vydržela předstírat, že&nbsp;Danu poslouchám, dnes jsme byly u&nbsp;ní, protože Marek marodil. Sledovala jsem její záda, dokonale narovnanou páteř, i&nbsp;když se&nbsp;skláněla nad kuchyňskou linkou, sypala sušenky z&nbsp;pytlíku a&nbsp;skládala je&nbsp;na&nbsp;talíř do&nbsp;vějíře. A&nbsp;k&nbsp;čemu? Ty&nbsp;sušenky položí před nás, sníme je, nebo spíš bude pozorovat, jak já&nbsp;do&nbsp;sebe házím jednu za&nbsp;druhou, zatímco ona bude jednu uždibovat jako veverka aspoň minutu.</span></p>
          <p class="chunk" data-nb-ref-number="17" data-nb-words="12" data-nb-chars="53"><span class="idea" data-nb-ref-number="17" id="idea17" data-nb-words="12" data-nb-chars="53">„Proč to&nbsp;děláš?“ zeptám se&nbsp;jí&nbsp;a&nbsp;sypu si&nbsp;cukr do&nbsp;kafe.</span></p>
          <p class="chunk" data-nb-ref-number="18" data-nb-words="11" data-nb-chars="52"><span class="idea" data-nb-ref-number="18" id="idea18" data-nb-words="11" data-nb-chars="52">„Co?“ otočila se&nbsp;na&nbsp;mě&nbsp;přes rameno a&nbsp;pak zas zpátky.</span></p>
          <p class="chunk" data-nb-ref-number="19" data-nb-words="7" data-nb-chars="34"><span class="idea" data-nb-ref-number="19" id="idea19" data-nb-words="7" data-nb-chars="34">„Proč to&nbsp;na&nbsp;ten talíř tak zdobíš?“</span></p>
          <p class="chunk" data-nb-ref-number="20" data-nb-words="16" data-nb-chars="85"><span class="idea" data-nb-ref-number="20" id="idea20" data-nb-words="16" data-nb-chars="85">Nechápavě se&nbsp;po&nbsp;mně zase otočila. Co&nbsp;to&nbsp;je&nbsp;za&nbsp;otázku? „Prostě aby to&nbsp;vypadalo hezky.“</span></p>
          <p class="chunk" data-nb-ref-number="21" data-nb-words="15" data-nb-chars="73"><span class="idea" data-nb-ref-number="21" id="idea21" data-nb-words="15" data-nb-chars="73">„Ale proč? Jsme tu&nbsp;jen my&nbsp;dvě. Můžem to&nbsp;sníst klidně z&nbsp;toho pytlíku, ne?“</span></p>
          <p class="chunk" data-nb-ref-number="22" data-nb-words="70" data-nb-chars="424"><span class="idea" data-nb-ref-number="22" id="idea22" data-nb-words="70" data-nb-chars="424">„Tak můžeš aspoň chvíli předstírat, že&nbsp;jsi civilizovanej člověk, ne?“ pousměje se. Říkáš tohle i&nbsp;Kuřincovi, když ti&nbsp;jednu ubalí? Pak přede mě&nbsp;položí talířek s&nbsp;bébéčkama naaranžovanýma jako spadlé domino. No, není to&nbsp;hezké a&nbsp;civilizované? Vezmu si&nbsp;sušenku zprostředku a&nbsp;celou tu&nbsp;uměleckou instalaci tak naruším. Kousnu si&nbsp;a&nbsp;při chroupání se&nbsp;dívám na&nbsp;Danu. Zakroutí hlavou&nbsp;– vzdávám to&nbsp;s&nbsp;tebou, zase. Z&nbsp;pusy mi&nbsp;vypadne drobek.</span></p>
          <p class="chunk" data-nb-ref-number="23" data-nb-words="110" data-nb-chars="684"><span class="idea" data-nb-ref-number="23" id="idea23" data-nb-words="110" data-nb-chars="684">„Skočím dát ještě Markovi sirup,“ řekla, připravila si&nbsp;hnědou skleněnou lahvičku. „To by&nbsp;mě&nbsp;zajímalo, kam pořád mizejí ty&nbsp;lžičky? Tady je&nbsp;snad někdo žere nebo co,“ hudrovala nad příborníkem. Záhada ztracených lžiček. Jedna ze&nbsp;záhad, co&nbsp;mojí sestře nejdou na&nbsp;mysl. Druhá je&nbsp;záhada ztrácejících se&nbsp;ponožek. V&nbsp;pračce mají lichožrouta. To&nbsp;jsem jednou řekla, Karolína z&nbsp;toho dostala hysterický záchvat, protože si&nbsp;začala představovat strašidlo, co&nbsp;mají zalezlé v&nbsp;pračce a&nbsp;žere jim fusekle. Takže pak chodila asi dva měsíce velkým obloukem kolem pračky, aby jí&nbsp;lichožrout náhodou nestáhnul k&nbsp;sobě a&nbsp;nezhltnul, a&nbsp;týden se&nbsp;budila s&nbsp;nočními můrami. Jediný, komu to&nbsp;přišlo vtipné, jsem byla já.</span></p>
          <p class="chunk" data-nb-ref-number="24" data-nb-words="17" data-nb-chars="102"><span class="idea" data-nb-ref-number="24" id="idea24" data-nb-words="17" data-nb-chars="102">„Máma říká, že&nbsp;lichožrout neexistuje, že&nbsp;sis ho&nbsp;vymyslela,“ řekla mi&nbsp;pak ve&nbsp;chvilce, kdy jsme osaměly.</span></p>
          <p class="chunk" data-nb-ref-number="25" data-nb-words="7" data-nb-chars="42"><span class="idea" data-nb-ref-number="25" id="idea25" data-nb-words="7" data-nb-chars="42">„Když to&nbsp;říká máma…“ pokrčila jsem rameny.</span></p>
          <p class="chunk" data-nb-ref-number="26" data-nb-words="24" data-nb-chars="147"><span class="idea" data-nb-ref-number="26" id="idea26" data-nb-words="24" data-nb-chars="147">„A&nbsp;fakt sis ho&nbsp;vymyslela?“ ujišťovala se&nbsp;s&nbsp;očima navrch hlavy. Znovu jsem pokrčila rameny a&nbsp;tajemně se&nbsp;zadívala na&nbsp;pračku. Zafungovalo to&nbsp;dokonale.</span></p>
          <p class="chunk" data-nb-ref-number="27" data-nb-words="24" data-nb-chars="128"><span class="idea" data-nb-ref-number="27" id="idea27" data-nb-words="24" data-nb-chars="128">Když se&nbsp;Dana vrátila a&nbsp;líčila mi&nbsp;konzistenci hlenů v&nbsp;Markově krku, skočila jsem jí&nbsp;do&nbsp;řeči a&nbsp;zeptala se, jak dopadlo její rande.</span></p>
          <p class="chunk" data-nb-ref-number="28" data-nb-words="24" data-nb-chars="140"><span class="idea" data-nb-ref-number="28" id="idea28" data-nb-words="24" data-nb-chars="140">„O&nbsp;čem to&nbsp;zas meleš?“ nakrabatila čelo a&nbsp;rychle se&nbsp;zvedla, aby zavřela dveře. Kouř a&nbsp;Kavi nesmějí být vypuštěni z&nbsp;místnosti. Okno neotevřeš?</span></p>
          <p class="chunk" data-nb-ref-number="29" data-nb-words="10" data-nb-chars="55"><span class="idea" data-nb-ref-number="29" id="idea29" data-nb-words="10" data-nb-chars="55">„Viktor Kavi?“ řeknu a&nbsp;dám si&nbsp;záležet na&nbsp;každé slabice.</span></p>
          <p class="chunk" data-nb-ref-number="30" data-nb-words="5" data-nb-chars="27"><span class="idea" data-nb-ref-number="30" id="idea30" data-nb-words="5" data-nb-chars="27">„Je to&nbsp;známý, žádný rande.“</span></p>
          <p class="chunk" data-nb-ref-number="31" data-nb-words="6" data-nb-chars="36"><span class="idea" data-nb-ref-number="31" id="idea31" data-nb-words="6" data-nb-chars="36">„Známej? Žes o&nbsp;něm nikdy nemluvila.“</span></p>
          <p class="chunk" data-nb-ref-number="32" data-nb-words="16" data-nb-chars="82"><span class="idea" data-nb-ref-number="32" id="idea32" data-nb-words="16" data-nb-chars="82">„Myslíš si, že&nbsp;nemám život krom mých dětí, tebe a…“&nbsp;– Kuřince spolkla&nbsp;– „nebo co?“</span></p>
          <p class="chunk" data-nb-ref-number="33" data-nb-words="3" data-nb-chars="24"><span class="idea" data-nb-ref-number="33" id="idea33" data-nb-words="3" data-nb-chars="24">„Bývalej psycholog, jo?“</span></p>
          <p class="chunk" data-nb-ref-number="34" data-nb-words="10" data-nb-chars="59"><span class="idea" data-nb-ref-number="34" id="idea34" data-nb-words="10" data-nb-chars="59">„Jo,“ řekla, prohrábla si&nbsp;rukou vlasy a&nbsp;začala měnit barvy.</span></p>
          <p class="chunk" data-nb-ref-number="35" data-nb-words="7" data-nb-chars="33"><span class="idea" data-nb-ref-number="35" id="idea35" data-nb-words="7" data-nb-chars="33">„Ten, co&nbsp;si&nbsp;s&nbsp;ním řešila Zdendu?“</span></p>
          <p class="chunk" data-nb-ref-number="36" data-nb-words="49" data-nb-chars="242"><span class="idea" data-nb-ref-number="36" id="idea36" data-nb-words="49" data-nb-chars="242">„No, to&nbsp;je&nbsp;on!“ Vidím, jak se&nbsp;jí&nbsp;ulevilo, jak si&nbsp;myslí, že&nbsp;to&nbsp;je&nbsp;všecko, a&nbsp;nadechuje se, aby načala nějaké nové téma, třeba o&nbsp;tom, co&nbsp;běželo v&nbsp;televizi, nebo jakou řasenku si&nbsp;kupuju, že&nbsp;mám tak hustý a&nbsp;dlouhý řasy, protože na&nbsp;to&nbsp;se&nbsp;ptá pořád.</span></p>
          <p class="chunk" data-nb-ref-number="37" data-nb-words="9" data-nb-chars="61"><span class="idea" data-nb-ref-number="37" id="idea37" data-nb-words="9" data-nb-chars="61">„Spali jste spolu?“ zarazím její nádech, takže polkne vzduch.</span></p>
          <p class="chunk" data-nb-ref-number="38" data-nb-words="4" data-nb-chars="19"><span class="idea" data-nb-ref-number="38" id="idea38" data-nb-words="4" data-nb-chars="19">„Co? Proč? Ne! Co?“</span></p>
          <p class="chunk" data-nb-ref-number="39" data-nb-words="7" data-nb-chars="37"><span class="idea" data-nb-ref-number="39" id="idea39" data-nb-words="7" data-nb-chars="37">Zasmála jsem se&nbsp;jí. „Ale chtěla bys.“</span></p>
          <p class="chunk" data-nb-ref-number="40" data-nb-words="3" data-nb-chars="14"><span class="idea" data-nb-ref-number="40" id="idea40" data-nb-words="3" data-nb-chars="14">„Co to&nbsp;meleš?“</span></p>
          <p class="chunk" data-nb-ref-number="41" data-nb-words="3" data-nb-chars="13"><span class="idea" data-nb-ref-number="41" id="idea41" data-nb-words="3" data-nb-chars="13">„Líbí se&nbsp;ti.“</span></p>
          <p class="chunk" data-nb-ref-number="42" data-nb-words="6" data-nb-chars="36"><span class="idea" data-nb-ref-number="42" id="idea42" data-nb-words="6" data-nb-chars="36">„Ježiš, tak normálně. Tobě snad ne?“</span></p>
          <p class="chunk" data-nb-ref-number="43" data-nb-words="13" data-nb-chars="91"><span class="idea" data-nb-ref-number="43" id="idea43" data-nb-words="13" data-nb-chars="91">Upřímně jsem znovu zabublala do&nbsp;hrnku smíchy. „Vždyť vypadá jak nějakej kubistickej obraz.“</span></p>
          <p class="chunk" data-nb-ref-number="44" data-nb-words="2" data-nb-chars="10"><span class="idea" data-nb-ref-number="44" id="idea44" data-nb-words="2" data-nb-chars="10">„Jako co?“</span></p>
          <p class="chunk" data-nb-ref-number="45" data-nb-words="4" data-nb-chars="15"><span class="idea" data-nb-ref-number="45" id="idea45" data-nb-words="4" data-nb-chars="15">„Co s&nbsp;ním máš?“</span></p>
          <p class="chunk" data-nb-ref-number="46" data-nb-words="12" data-nb-chars="60"><span class="idea" data-nb-ref-number="46" id="idea46" data-nb-words="12" data-nb-chars="60">„Proč bych s&nbsp;ním měla něco mít?! Tobě úplně hráblo nebo co…“</span></p>
          <p class="chunk" data-nb-ref-number="47" data-nb-words="30" data-nb-chars="155"><span class="idea" data-nb-ref-number="47" id="idea47" data-nb-words="30" data-nb-chars="155">„Jsi z&nbsp;něj nervózní. I&nbsp;jak jsi o&nbsp;něm tenkrát mluvila, jsi byla divná. A&nbsp;evidentně ti&nbsp;bylo nepříjemný, že&nbsp;jsem vás potkala, tak proč mi&nbsp;neřekneš, o&nbsp;co jde.“</span></p>
          <p class="chunk" data-nb-ref-number="48" data-nb-words="43" data-nb-chars="256"><span class="idea" data-nb-ref-number="48" id="idea48" data-nb-words="43" data-nb-chars="256">„Promiň, ale myslím, že&nbsp;si&nbsp;až&nbsp;moc domejšlíš. Sešli jsme se&nbsp;kvůli Zdendovi, když to&nbsp;potřebuješ vědět. Chtěla jsem, aby s&nbsp;ním prohodil pár vět. Dal mi&nbsp;kontakt na&nbsp;nějakýho jeho známýho dětskýho psychologa. Tak jsme to&nbsp;probírali, no. To&nbsp;je&nbsp;všechno, spokojená?“</span></p>
          <p class="chunk" data-nb-ref-number="49" data-nb-words="7" data-nb-chars="38"><span class="idea" data-nb-ref-number="49" id="idea49" data-nb-words="7" data-nb-chars="38">„Proč jste si&nbsp;to&nbsp;neřekli po&nbsp;telefonu?“</span></p>
          <p class="chunk" data-nb-ref-number="50" data-nb-words="14" data-nb-chars="76"><span class="idea" data-nb-ref-number="50" id="idea50" data-nb-words="14" data-nb-chars="76">„Vždyť ti&nbsp;to&nbsp;povídám, protože jsem chtěla, aby Zdendu viděl a&nbsp;mluvil s&nbsp;ním.“</span></p>
          <p class="chunk" data-nb-ref-number="51" data-nb-words="6" data-nb-chars="25"><span class="idea" data-nb-ref-number="51" id="idea51" data-nb-words="6" data-nb-chars="25">„Ví o&nbsp;nás?“ zeptám se&nbsp;jí.</span></p>
          <p class="chunk" data-nb-ref-number="52" data-nb-words="3" data-nb-chars="16"><span class="idea" data-nb-ref-number="52" id="idea52" data-nb-words="3" data-nb-chars="16">„Jak to&nbsp;myslíš?“</span></p>
          <p class="chunk" data-nb-ref-number="53" data-nb-words="14" data-nb-chars="66"><span class="idea" data-nb-ref-number="53" id="idea53" data-nb-words="14" data-nb-chars="66">„No řeklas mu&nbsp;o&nbsp;našem dětství? O&nbsp;otci? O&nbsp;ní? Je&nbsp;to&nbsp;psycholog, ne?“</span></p>
          <p class="chunk" data-nb-ref-number="54" data-nb-words="6" data-nb-chars="36"><span class="idea" data-nb-ref-number="54" id="idea54" data-nb-words="6" data-nb-chars="36">Pokrčí rameny. „Já mu&nbsp;nic neříkala.“</span></p>
          <p class="chunk" data-nb-ref-number="55" data-nb-words="25" data-nb-chars="149"><span class="idea" data-nb-ref-number="55" id="idea55" data-nb-words="25" data-nb-chars="149">Nevěřila jsem jí, ale nehodlala jsem z&nbsp;ní nic páčit. Zapálila jsem si&nbsp;cigaretu a&nbsp;čekala na&nbsp;příval dennodenních fekálií jejího dne, ale překvapila mě.</span></p>
          <p class="chunk" data-nb-ref-number="56" data-nb-words="18" data-nb-chars="97"><span class="idea" data-nb-ref-number="56" id="idea56" data-nb-words="18" data-nb-chars="97">„Co se&nbsp;s&nbsp;tebou poslední dobou děje?“ zeptala se, když otevřela okno a&nbsp;chvíli z&nbsp;něj vyhlížela ven.</span></p>
          <p class="chunk" data-nb-ref-number="57" data-nb-words="12" data-nb-chars="52"><span class="idea" data-nb-ref-number="57" id="idea57" data-nb-words="12" data-nb-chars="52">„?“ Teď jsem to&nbsp;zas já, kdo vůbec neví, o&nbsp;čem mluví.</span></p>
          <p class="chunk" data-nb-ref-number="58" data-nb-words="30" data-nb-chars="199"><span class="idea" data-nb-ref-number="58" id="idea58" data-nb-words="30" data-nb-chars="199">„Nejdřív zrušíš několik schůzek, pak předvedeš…,“ na&nbsp;moment zaváhá, „pak vystřídáš asi čtyři různý rozpoložení během hodiny, teď se&nbsp;mě&nbsp;ptáš na&nbsp;věci, který tě&nbsp;za&nbsp;normálních okolností vůbec nezajímaj.“</span></p>
          <p class="chunk" data-nb-ref-number="59" data-nb-words="6" data-nb-chars="33"><span class="idea" data-nb-ref-number="59" id="idea59" data-nb-words="6" data-nb-chars="33">„Myslím, že&nbsp;si&nbsp;až&nbsp;moc domejšlíš.“</span></p>
          <p class="chunk" data-nb-ref-number="60" data-nb-words="50" data-nb-chars="288"><span class="idea" data-nb-ref-number="60" id="idea60" data-nb-words="50" data-nb-chars="288">Zakývala na&nbsp;mě&nbsp;hlavou, jako že&nbsp;to&nbsp;určitě, a&nbsp;odskočila si&nbsp;na&nbsp;záchod. Počkala jsem, než za&nbsp;ní&nbsp;v&nbsp;předsíni cvakly dveře do&nbsp;koupelny, a&nbsp;když přišla zpět do&nbsp;kuchyně, její telefon ležel naprosto nehnutě a&nbsp;nenápadně na&nbsp;stole, já&nbsp;nic, já&nbsp;muzikant, ačkoli obrazovka zhasla téměř na&nbsp;poslední chvíli.</span></p>
        </section>
        <section>
          <p class="chunk" data-nb-ref-number="61" data-nb-words="188" data-nb-chars="1145"><span class="idea" data-nb-ref-number="61" id="idea61" data-nb-words="188" data-nb-chars="1145">Probrala jsem se&nbsp;s&nbsp;nohama na&nbsp;zemi, s&nbsp;trupem na&nbsp;gauči a&nbsp;hlavou zabořenou mezi sedákem a&nbsp;molitanovým opěradlem. Zase. Soukala jsem se&nbsp;ven se&nbsp;značnými obtížemi, nejen kvůli krkolomné pozici, ale byla jsem dokonale dezorientovaná. Nakonec jsem skončila zadkem na&nbsp;podlaze. Podívala jsem se&nbsp;na&nbsp;hodiny, hodiny a&nbsp;hodiny a&nbsp;zjistila, že&nbsp;tikají jedny, tikají druhé, ale u&nbsp;třetích jsem zaváhala, respektive nedalo se&nbsp;říct, že&nbsp;nejdou, tikaly až&nbsp;ke&nbsp;mně, ale minutová ručička se&nbsp;nehýbala. Dolezla jsem k&nbsp;nim po&nbsp;čtyřech, sundala je&nbsp;z&nbsp;police, přiložila si&nbsp;je&nbsp;k&nbsp;uchu a&nbsp;zaposlouchala se&nbsp;do&nbsp;jejich šepotu, který mě&nbsp;skoro znovu ukolébal. Z&nbsp;mikrospánku mě&nbsp;probrala rána, jako by&nbsp;mě&nbsp;vypravěč praštil do&nbsp;čela, nebo spíš jen tak decentně pleskl patou dlaně, zaspalas, Anno, už&nbsp;to&nbsp;není vtipný, tak sebou pohni. Zvedla jsem se&nbsp;ze&nbsp;země, záchod, ventilek, spláchnout, sprcha, zuby, zrcadlo, jednu zprava, jednu zleva, rolák, kalhoty, obout, zout a&nbsp;obout správnou botu na&nbsp;správnou nohu, nejrychlejší tempo, kterého je&nbsp;moje líné tělo schopné. Za&nbsp;pět minut jsem měla být v&nbsp;kotci. Míjela jsem zastávku, právě když přijížděla tramvaj. Dvě vteřiny jsem váhala a&nbsp;nakonec naskočila.</span></p>
          <p class="chunk" data-nb-ref-number="62" data-nb-words="125" data-nb-chars="739"><span class="idea" data-nb-ref-number="62" id="idea62" data-nb-words="125" data-nb-chars="739">Stála jsem u&nbsp;dveří, snažila se&nbsp;zhluboka dýchat do&nbsp;límce od&nbsp;roláku, filtrovala jsem pach lidí, kteří si&nbsp;z&nbsp;očí ještě vytírali ospalky, bylo mi&nbsp;špatně od&nbsp;žaludku a&nbsp;tmělo se&nbsp;mi&nbsp;před očima, příliš mnoho lidí v&nbsp;přílišné blízkosti, slyšela jsem všechno kolem jako z&nbsp;plechovky, jako z&nbsp;tunelu, jako zdálky, namísto toho jsem zřetelně slyšela, jak mi&nbsp;bije srdce, jak mi&nbsp;pulzuje krev v&nbsp;těle, všechno jsem to&nbsp;slyšela, zevnitř a&nbsp;nahlas, jako bych naslouchala zas tomu tikotu hodin, co&nbsp;nejdou. Polkla jsem naprázdno a&nbsp;snažila se&nbsp;ignorovat slabost v&nbsp;kolenou. Soustředila jsem se&nbsp;jen na&nbsp;to, abych tik-tak dýchala pěkně tik-tak pravidelně. Snažila jsem se&nbsp;na&nbsp;nic nemyslet, ale tududumtum, nevyšlo to, prohrála jsem otázku za&nbsp;tisíc a&nbsp;vzpomněla si&nbsp;na&nbsp;Jakuba.</span></p>
          <p class="chunk" data-nb-ref-number="63" data-nb-words="39" data-nb-chars="243"><span class="idea" data-nb-ref-number="63" id="idea63" data-nb-words="39" data-nb-chars="243">S&nbsp;Jakubem jsme se&nbsp;poznali na&nbsp;zastávce. Rozměňoval si&nbsp;u&nbsp;mě drobné do&nbsp;jízdenkového automatu. A&nbsp;pak jsme nastoupili do&nbsp;jednadvacítky. Nastoupili jsme do&nbsp;jednadvacítky prostředními dveřmi. A&nbsp;vystoupili na&nbsp;konečné. I&nbsp;když tam ani jeden z&nbsp;nás nejel.</span></p>
          <p class="chunk" data-nb-ref-number="64" data-nb-words="8" data-nb-chars="48"><span class="idea" data-nb-ref-number="64" id="idea64" data-nb-words="8" data-nb-chars="48">„Je vám dobře?“ ozvalo se&nbsp;z&nbsp;plechovky. „Slečno?“</span></p>
          <p class="chunk" data-nb-ref-number="65" data-nb-words="66" data-nb-chars="391"><span class="idea" data-nb-ref-number="65" id="idea65" data-nb-words="66" data-nb-chars="391">Předkláněla jsem se&nbsp;tak moc, že&nbsp;jsem se&nbsp;nosem skoro dotýkala madla na&nbsp;sedadle přede mnou. Tik-tak. Tma. Hlas z&nbsp;plechovky zněl, jako když přiložíte ucho k&nbsp;lambis truncata. Té&nbsp;mušli, co&nbsp;se&nbsp;mnou žije v&nbsp;druhé polici odshora. Mezi dlažební kostkou a&nbsp;sádrovým Buddhou na&nbsp;třínohé žábě. Ten název mě&nbsp;naučil Jakub. Opakovala jsem to&nbsp;pak stále dokola, chvíli rychle, chvíli pomalu. Bylo to&nbsp;zaklínadlo.</span></p>
          <p class="chunk" data-nb-ref-number="66" data-nb-words="26" data-nb-chars="160"><span class="idea" data-nb-ref-number="66" id="idea66" data-nb-words="26" data-nb-chars="160">Sáhl mi&nbsp;na&nbsp;rameno. Otevřela jsem oči. Mlha. Lambis truncata se&nbsp;mě&nbsp;dotýkal. Mlha se&nbsp;rozplynula, hodiny se&nbsp;zastavily, ukončete výstup a&nbsp;nástup, dveře se&nbsp;zavírají.</span></p>
          <p class="chunk" data-nb-ref-number="67" data-nb-words="4" data-nb-chars="23"><span class="idea" data-nb-ref-number="67" id="idea67" data-nb-words="4" data-nb-chars="23">Stála jsem na&nbsp;chodníku.</span></p>
        </section>
        <section>
          <p class="chunk" data-nb-ref-number="68" data-nb-words="360" data-nb-chars="2110"><span class="idea" data-nb-ref-number="68" id="idea68" data-nb-words="360" data-nb-chars="2110">Potom, co&nbsp;jsem zrána načurala na&nbsp;dva různé těhotenské testy, třeba čekám frackovo dítě, že, a&nbsp;oba byly tentokrát negativní, jsem zašla k&nbsp;obvodnímu doktorovi. Ukázalo se, že&nbsp;to&nbsp;byl špatný nápad. Tak nějak jsem tušila, že&nbsp;budu odcházet naštvaná. Jenže já&nbsp;byla prostě přesvědčená, že&nbsp;za&nbsp;mým stavem musí být něco víc než nějaký guláš v&nbsp;hlavě. Že&nbsp;se&nbsp;za&nbsp;mým stavem schovává výsledek krevních testů, co&nbsp;já&nbsp;vím, že&nbsp;v&nbsp;tom musí být někde zakopaný pes, nějaký racionální, nějaký faktický zakopaný pes, kterého mi&nbsp;ukáže na&nbsp;rentgenu, na&nbsp;ultrazvuku, změří ho&nbsp;v&nbsp;tlaku, kterého vykope a&nbsp;dá mi&nbsp;na&nbsp;něj předpis. Jenže můj doktor se&nbsp;na&nbsp;mě&nbsp;díval takovým tím pohledem… no, přesně tím pohledem, a&nbsp;zeptal se&nbsp;mě, jestli radši nechci navštívit někoho přes hlavu, a&nbsp;ne, nemyslel neurologa, kterého jsem se&nbsp;dožadovala já, měl na&nbsp;mysli <em>toho</em> doktora přes hlavu. Sešla jsem tedy na&nbsp;poliklinice schody o&nbsp;patro níž a&nbsp;vyseděla si&nbsp;příjem k&nbsp;neurologovi i&nbsp;bez písemného doporučení, protože mám nádor na&nbsp;mozku, a&nbsp;nikoho to&nbsp;nezajímá. Když mi&nbsp;mladá fiflena v&nbsp;bílém plášti s&nbsp;tím… jo, přesně s&nbsp;<em>tím</em> pohledem dala jasně najevo, že&nbsp;mi&nbsp;žádného psa nevykope, protože údajně nikde žádný není, pokrčila jsem rameny a&nbsp;zeptala se&nbsp;jí, jestli mi&nbsp;teda může napsat nějaká antidepresiva. Dostala jsem přednášku, že&nbsp;ta&nbsp;můžu dostat jen na&nbsp;základě diagnostiky cvokaře a&nbsp;že bych se&nbsp;měla snažit svoje problémy odbourat jinak než pomocí medikamentů, protože se&nbsp;na&nbsp;nich snadno získává závislost a&nbsp;blableblibloblu. Dívala jsem se&nbsp;na&nbsp;ni&nbsp;a&nbsp;nechala jí&nbsp;obličej pokrývat bradavicemi a&nbsp;puchýři, co&nbsp;bobtnaly a&nbsp;pukaly, zaplňovala jí&nbsp;pusu gigantickým oslím penisem a&nbsp;bez pozdravu odešla. Na&nbsp;ulici jsem si&nbsp;koupila trdelník, procházela jsem městem, dala si&nbsp;rande naslepo se&nbsp;slepcem, co&nbsp;o&nbsp;mé přítomnosti na&nbsp;lavičce nevěděl, a&nbsp;přemýšlela, co&nbsp;mám dělat, co&nbsp;mi&nbsp;zbývá, jak jsem se&nbsp;sem vůbec dostala. Jak se&nbsp;to&nbsp;stalo? Přišlo to&nbsp;zčistajasna? Nebo se&nbsp;to&nbsp;ke&nbsp;mně už&nbsp;nějakou dobu kradlo? Slyšela jsem to&nbsp;snad pomalu přicházet, slyšela jsem snad, jak pod tím vržou parkety, jak praská to&nbsp;staré dřevo, jen mě&nbsp;nenapadlo se&nbsp;ohlédnout, protože parkety prostě vržou a&nbsp;protože staré dřevo prostě praská?</span></p>
          <p class="chunk" data-nb-ref-number="69" data-nb-words="61" data-nb-chars="414"><span class="idea" data-nb-ref-number="69" id="idea69" data-nb-words="61" data-nb-chars="414">Neuroticky jsem vykopávala nohu před sebe a&nbsp;uvědomila si, že&nbsp;zároveň kouřím a&nbsp;přikusuju trdelník. Měla jsem hroznou chuť něco ukrást, podkopnout někomu berli, stáhnout kalhoty, vlepit pohlavek, nastavit nohu, hodit do&nbsp;davu petardu a&nbsp;schovat se&nbsp;do&nbsp;křoví se&nbsp;zacpanýma ušima, rozdupat bábovičky, shodit pod autobus, prohnat kulku hlavou. Já&nbsp;říkám: Komukoli. Vypravěč říká: Třeba sobě. Kostel říká: bimbam-bimbam celá.</span></p>
          <p class="chunk" data-nb-ref-number="70" data-nb-words="91" data-nb-chars="530"><span class="idea" data-nb-ref-number="70" id="idea70" data-nb-words="91" data-nb-chars="530">Nikdy jsem v&nbsp;nic nevěřila. Měla jsem jen víru v&nbsp;neexistenci&nbsp;– mnoha věcí, jako třeba lásky, ta&nbsp;je&nbsp;jen výsledek spolupůsobení několika podmínek. Načasování. Guláš emocí a&nbsp;okolností, poptávky a&nbsp;nabídky. Vezmete kilo lidský slabosti, hrstku nudy a&nbsp;dvě špetky osamělosti, nasypete tam někoho, kdo se&nbsp;zrovna namane, takříkajíc co&nbsp;dům dá, že, a&nbsp;bumho!, je&nbsp;tu&nbsp;láska, až&nbsp;se&nbsp;z&nbsp;ní kouří, pěkně naservírovaná na&nbsp;podnosu z&nbsp;falešnýho stříbra. Minus a&nbsp;minus dá&nbsp;plus. A&nbsp;pak vám to&nbsp;shnije přímo pod nosem, zhořkne na&nbsp;jazyku a&nbsp;nakonec to&nbsp;vydávíte.</span></p>
          <p class="chunk" data-nb-ref-number="71" data-nb-words="80" data-nb-chars="483"><span class="idea" data-nb-ref-number="71" id="idea71" data-nb-words="80" data-nb-chars="483">Na&nbsp;vteřinu jsem se&nbsp;usmála nad myšlenkou, že&nbsp;když mi&nbsp;nepomohl lékař, třeba pomůže obrátit se&nbsp;k&nbsp;víře. Kdybych nebyla takový nihilista, měla bych důvod se&nbsp;bát položit svůj hříšnej zadek na&nbsp;místo pokropený svěcenou vodou. Ale jsem tu. Sedím tu&nbsp;v&nbsp;lavici a&nbsp;směju se&nbsp;na&nbsp;zarostlýho šaška na&nbsp;kříži, docela sama v&nbsp;celém promrzlém, ztichlém kostele. Přehnaně si&nbsp;nahlas odkašlu a&nbsp;poslouchám tu&nbsp;směšnou ozvěnu. Vzápětí pomrkávám po&nbsp;kříži, jako bych si&nbsp;ověřovala, jestli číhá, hele, hele, slyšels?</span></p>
          <p class="chunk" data-nb-ref-number="72" data-nb-words="231" data-nb-chars="1316"><span class="idea" data-nb-ref-number="72" id="idea72" data-nb-words="231" data-nb-chars="1316">Nikdo mě&nbsp;nikdy nevedl k&nbsp;bohu a&nbsp;postupem času jsem si&nbsp;sama vytvořila k&nbsp;celé té&nbsp;trapné záležitosti s&nbsp;fousáčem, co&nbsp;se&nbsp;vyvaluje na&nbsp;mracích, přímo odpor. Ach, ti&nbsp;lidi. Jak zoufale potřebují věřit v&nbsp;čisté dobro, protože sami ho&nbsp;v&nbsp;sobě nemají ani za&nbsp;nehet, jak zoufale potřebují věřit, a&nbsp;na víru sami v&nbsp;sebe nemají, potřebují něco jiného, něco, co&nbsp;je&nbsp;víc než oni, něco „nad“ nimi, pane, dej, aby byl život snesitelnější, aby byl důvod, proč ráno vstát, aby byl důvod vést slušný život, aby byl důvod k&nbsp;morálce a&nbsp;etice a&nbsp;lásce, protože jinak bychom ve&nbsp;jménu evoluce jen zabíjeli, souložili a&nbsp;žrali. Pro silné je&nbsp;tu&nbsp;Darwin, pro slabé Ježíš. Bůh, co&nbsp;nás přesahuje, jak dokonalá výmluva, jak dokonalý argument, protože jak žít s&nbsp;tím, že&nbsp;se&nbsp;věci dějí jen tak bez důvodu? Jak bychom se&nbsp;naučili skromnosti, kdyby za&nbsp;veškeré zásluhy v&nbsp;našem životě nemohl bůh a&nbsp;jeho velkorysost? Jak bychom žili třeba se&nbsp;smrtí vlastního dítěte, s&nbsp;rakovinou nebo ve&nbsp;vybombardované vesnici než s&nbsp;vírou, že&nbsp;to&nbsp;byl boží plán, s&nbsp;hledáním vyššího principu, hledáním smyslu, je&nbsp;to&nbsp;svýho druhu intelektualizace, obranný mechanismus, nic víc. Co&nbsp;by&nbsp;na&nbsp;to&nbsp;řekla Mercedes? Řekla by&nbsp;něco jako: „Víra je&nbsp;jedna z&nbsp;lidských bazálních potřeb.“ Řekla by: „Každej musí něčemu věřit, aby přežil. I&nbsp;ty, zlato.“ A&nbsp;Ondřej by&nbsp;řekl: „Spolkni to, nebo vyplivni.“ To&nbsp;by&nbsp;řekl.</span></p>
          <p class="chunk" data-nb-ref-number="73" data-nb-words="89" data-nb-chars="491"><span class="idea" data-nb-ref-number="73" id="idea73" data-nb-words="89" data-nb-chars="491">Ani u&nbsp;nás nikdo nebyl věřící, alespoň si&nbsp;to&nbsp;myslím, i&nbsp;když prarodiče jsem nezažila. Existovala ale jediná výjimka trapná jako víra sama. Na&nbsp;Štědrý den u&nbsp;večeře byla matka jednou v&nbsp;roce pobožná. Trvala na&nbsp;Otci našem, my&nbsp;se&nbsp;sestrou nechápaly proč a&nbsp;dělaly jsme si&nbsp;z&nbsp;ní legraci, a&nbsp;pán věděl, že&nbsp;matka v&nbsp;něj nevěří. Místo abych spínala ruce k&nbsp;modlitbě, vytlačovala jsem z&nbsp;nich vzduch tak, aby vydávaly puf a&nbsp;plop. Místo amen jsem říkala: já&nbsp;chci do&nbsp;pekla. „To neříkej, takový vtipy se&nbsp;nedělají.“</span></p>
          <p class="chunk" data-nb-ref-number="74" data-nb-words="50" data-nb-chars="287"><span class="idea" data-nb-ref-number="74" id="idea74" data-nb-words="50" data-nb-chars="287">Pak po&nbsp;letech, když jsem trávila Štědrý večer u&nbsp;sestry, to&nbsp;když už&nbsp;měla jedno dítě a&nbsp;druhé čekala, seděla s&nbsp;Kuřincem naproti mně a&nbsp;najednou sepjala ruce a&nbsp;začala, posvěť se&nbsp;jméno tvé. Předstírala, že&nbsp;si&nbsp;nevšimla, jak si&nbsp;podpírám rukama bradu, že&nbsp;si&nbsp;nevšimla, jak nevzývám království tvé.</span></p>
          <p class="chunk" data-nb-ref-number="75" data-nb-words="10" data-nb-chars="43"><span class="idea" data-nb-ref-number="75" id="idea75" data-nb-words="10" data-nb-chars="43">A&nbsp;nebyl nikdo, kdo by&nbsp;se&nbsp;tomu se&nbsp;mnou smál.</span></p>
          <p class="chunk" data-nb-ref-number="76" data-nb-words="7" data-nb-chars="29"><span class="idea" data-nb-ref-number="76" id="idea76" data-nb-words="7" data-nb-chars="29">A&nbsp;tak jsem se&nbsp;nesmála ani já.</span></p>
          <p class="chunk" data-nb-ref-number="77" data-nb-words="35" data-nb-chars="190"><span class="idea" data-nb-ref-number="77" id="idea77" data-nb-words="35" data-nb-chars="190">Vidíš, co&nbsp;děláš? šlehla jsem pár plamenů ke&nbsp;kříži. Neměla jsem na&nbsp;něj nic, jen pár odkašlání, zavrtění se&nbsp;v&nbsp;lavici a&nbsp;poslouchání vlastního popotahování v&nbsp;ozvěně. A&nbsp;byl to&nbsp;on, kdo se&nbsp;mi&nbsp;smál.</span></p>
          <p class="chunk" data-nb-ref-number="78" data-nb-words="4" data-nb-chars="17"><span class="idea" data-nb-ref-number="78" id="idea78" data-nb-words="4" data-nb-chars="17">Já&nbsp;chci do&nbsp;pekla.</span></p>
        </section>
        <section>
          <p class="chunk" data-nb-ref-number="79" data-nb-words="77" data-nb-chars="433"><span class="idea" data-nb-ref-number="79" id="idea79" data-nb-words="77" data-nb-chars="433">Procházela jsem ulicí, která lemovala park, už&nbsp;se&nbsp;setmělo a&nbsp;dělalo se&nbsp;ticho. Pusto, prázdno, na&nbsp;konci ulice právě zmizel chlap v&nbsp;dlouhém plášti s&nbsp;jezevčíkem, co&nbsp;za&nbsp;ním cupital na&nbsp;vodítku. O&nbsp;dva domy dál cvakly vchodové dveře, před očima se&nbsp;mi&nbsp;mihla hnědá bota, která zmizela uvnitř spolu s&nbsp;posledním zvukem téhle ulice. Jako by&nbsp;se&nbsp;přede mnou všichni schovali. Co&nbsp;když teď je&nbsp;to&nbsp;ta&nbsp;chvíle? Co&nbsp;když teď zjistím, že&nbsp;je&nbsp;všechny vyměnili?</span></p>
          <p class="chunk" data-nb-ref-number="80" data-nb-words="2" data-nb-chars="7"><span class="idea" data-nb-ref-number="80" id="idea80" data-nb-words="2" data-nb-chars="7">Kéž by.</span></p>
          <p class="chunk" data-nb-ref-number="81" data-nb-words="26" data-nb-chars="146"><span class="idea" data-nb-ref-number="81" id="idea81" data-nb-words="26" data-nb-chars="146">Na&nbsp;konci ulice jsem měla zaparkované auto, odemkla jsem ho, sedla si&nbsp;dovnitř, nastartovala a&nbsp;otočila páčku na&nbsp;topení na&nbsp;čtyřku. On&nbsp;už&nbsp;na&nbsp;mě&nbsp;čekal.</span></p>
          <p class="chunk" data-nb-ref-number="82" data-nb-words="42" data-nb-chars="233"><span class="idea" data-nb-ref-number="82" id="idea82" data-nb-words="42" data-nb-chars="233">Svírala jsem v&nbsp;rukou volant a&nbsp;podívala se&nbsp;do&nbsp;okna přízemního domku přede mnou. Jde mi&nbsp;naproti, naproti k&nbsp;oknu. Včera volal, uvízl v&nbsp;dopravní zácpě a&nbsp;zajímalo ho, jestli má&nbsp;cenu dál čekat v&nbsp;koloně, nebo to&nbsp;na&nbsp;nejbližším výjezdu vzdát.</span></p>
          <p class="chunk" data-nb-ref-number="83" data-nb-words="44" data-nb-chars="231"><span class="idea" data-nb-ref-number="83" id="idea83" data-nb-words="44" data-nb-chars="231">Měl hlas, jako když přejedete dlaní po&nbsp;vlhké trávě. Stáhl žaluzie a&nbsp;já už&nbsp;z&nbsp;něj neviděla nic. Co&nbsp;když teď je&nbsp;to&nbsp;ta&nbsp;chvíle? Možná ta&nbsp;nejhorší, možná ta&nbsp;jako všechny ostatní? Co&nbsp;když mě&nbsp;zatím, aniž by&nbsp;si&nbsp;toho kdokoli všiml, vyměnili?</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./lapaci_prachu_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>